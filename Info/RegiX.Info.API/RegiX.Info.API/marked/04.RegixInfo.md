# Какво се попълва в служебната информация – CallContext?
В CallContext се подава информация, която описва за всяка заявка конкретно от кого и във връзка с какво се извършва заявката.

Тази информация се съхранява централизирано в логовете на ядрото на RegiX и локално в логовете на адаптера за достъп до съответния регистър в инфраструктурата на Първичния администратор на данни(ПАД).

Служебната информация(CallContext) включва:

* **ServiceURI** - Идентификатор на инстанцията на административната услуга или процедура в администрацията (например: номер на преписка)
* **ServiceType** - Вид на услугата, във връзка с която се извиква операцията:
  -  За административна услуга: типа на услугата;
  -  За проверовъчна дейност: вида на дейността;
  - За друга причина за използване: описание на причината;
* **EmployeeIdentifier** - Идентификатор на служител на администрацията. Например:
  -  EMAIL адрес, с който служителя влиза в АД на съответната администрация (или с който фигурира в ЕИСУЧРДА).
  -  Потребителско име в информационната система - клиент. Идентификатора трябва да е проверен от информационната система - клиент
* **EmployeeNames** - Имена на служител на администрацията, иментата на служителя, чийто индентификатор е подаден в EmployeeIdentifier
* **EmployeeAditionalIdentifier** - Опционален допълнителен идентификатор на служител от администрация – например номер на служебната карта или друг индентификатор от информационната система - клиент
* **EmployeePosition** - Длъжност или позиция на служителя в администрацията
* **ResponsiblePersonIdentifier** - Опционален идентификатор на човека отговорен за справката. Тук трябва да се слага стойност, когато заявките не се инициират ръчно от конкретен служител, а се генерират автоматично от информационна система. Това може да бъде ръководител на звено в Администрацията, ползваща съответната справка в информационната система-клиент.
* **LawReason** - Контекст на правното основание. Правното основание може да произтича директно от нормативната уредба или да бъде базирано на сключено споразумение. Тук се описва правно основание или се цитира регистрирано такова.
* **Remark** - Допълнително поле в свободен текст
* **AdministrationOId** - Идентификационен код на администрация (oID от eAuth)
* **AdministrationName** - Наименование на администрацията, ползваща системата
